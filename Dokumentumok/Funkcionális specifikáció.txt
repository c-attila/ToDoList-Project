-----Funkcionális specifikáció-----


1. Bevezetés
A program, amit jelenlegi fázisában 'To-Do List manager 0.1' néven fejlesztünk, 
egy 30 fős vállalat számára készül, akiknek nagyon fontos lenne, hogy teendőiket
hatékonyan és rugalmasan tudják kezelni, illetve nyilvántartani. Mivel eddig sok
értékes időt veszítettek el azzal, hogy ezeket a teendőiket leírják és észben
tartsák, egy olyan programot terveztünk meg, aminek a segítségével sokkal
produktívabbak tudnak lenni és így a munkavégzésük hatékonysága is sokkal nagyobb
lesz. A funkciók közé tartozik többek között a teendők hozzáadása, ezek adott
napi megtekintése és különböző sorrendben való kiiratása. A kezelőfelületet
mellékelt ábrákon mutatjuk be, amik a dokumentumok mellett találhatóak 
'terv_login.png', 'terv_menü_admin.png' és 'terv_menü_alkalmazott.png' névvel.

2. Jelenlegi helyzet
Jelenleg a teendők lejegyzése papír alapon történik, mivel program még nem áll
a megrendelő rendelkezésére. Ez egy átlagos jegyzetfüzet, amibe lehet írni
az el végezni kivánt teendőket felsorolásszerűen. Ezek módosítása viszont már
elég nehéz, mivel a papírról nem lehet úgy kitörölni dolgokat, hogy az ép 
maradjon és a teendők listája pedig rendezett, átlátható. Szintén nehézséget okoz
egy meglévő teendő több részre bontása vagy több teendő összevonása. Ezért van szükségük 
erre a szoftverre.

3. Vágyálomrendszer
A rendszer a felvett teendők átlátásában, rendezésében, rendszerezésében, 
nyilvántartásában segítene. Az alkalmazottak bármikor megnézhetnék, milyen feladataik
vannak, és ha egyet elvégeztek, azt jelezhetnék a rendszerben, az elvégzett teendők
zölden jelennének meg, míg a határidőre nem teljesítettek pirosan. Így mindenki rögtön
láthatná, hogyan áll a napi feladataival. A teendőkhöz címkéket lehetne rendelni, egyhez 
többet is, így azokat tetszőlegesen lehetne kategorizálni. A címkékre lehetne szűrni,
így egy adott kategóriába tartozó feladatokat együtt lehetne látni, ez pedig nagyban
megkönnyítené a munkafolyamatok szervezését és átláthatóságát, például a párhuzamosan
futó projektjeink esetén.

4. Jelenlegi üzleti folyamatok
A munkanap kezdetén a vállalat tagjai megbeszélést tartanak, mely során összegyűjtik
és elosztják az aznapi teendőket. A vállalatvezető a megbeszélés előtt a korábbi 
napokban elvégzett teendőket figyelembe véve nagyvonalakban felvázolja, hogy milyen
feladatokat kellene elvégezni aznap, ezek között prioritást állít fel.
Jelenleg egy füzetben vannak nyilvántartva a teendők. Minden nap külön oldalon van 
nyilvántartva. Sokszor nehézkes eligazodni a napok között. A nap teendői fontossági
sorrendben, vagy ahogy a szerzőnek az eszébe jut vannak leírva. Épp ezért nehéz 
azt utólag szerkeszteni, illetve újat beszúrni csak a végére lehet, ami nem mindig 
kézenfekvő megoldás. Nehéz átláthatóan tördelni a bejegyzéseket. Rendezés lehetősége
nem áll fenn. A teendő törlése áthúzással oldható meg, ami nem a legszebb megoldás.
Egyes teendők színekkel vannak ellátva, mely a teendő kategorizálására szolgál.
Az alkalmazottak ehhez a füzethez nem férnek hozzá. Nem azért mert titkos, hanem,
mert csak egy van belőle. Éppen ezért ők saját megoldásokra szorulnak. Valaki a
telefonjában rögzíti a teendőit, valaki egy cetlire írja le. Rengeteg féreértés
születik ezáltal. Ami a legrosszabb, a vállalat vezető nem tudja nyomon követni
az alkalmazottak haladását.

5. Igényelt üzleti folyamatok
A jelenlegi folyamatok közül a napi teendők papír alapú feljegyzése, azok módosítása,
rendszerezése, megosztása, napközben történő módosítása problemás, ezt váltaná fel egy
program, mely segítségével átlátható módon lehet nyilvántartani a teendőket. A program
automatikusan az aktuális napot mutatja. A nyilak segítségével lehet navigálni 
a napok között, valamint a dátumra kattintva más dátum is megadható. A program 
rendelkezik egy bejelentkezési felülettel, ahol az alkalmazottak felhasználónév 
segítségével tudnak belépni. Számukra jelszó nem szükséges, mert a feladataik nem 
titkosak. Az admin felhasználónév és jelszó páros segítségével tud belépni, ugyanis 
számára bizalmas funkciók is elérhetők. Az alkalmazottak csak a saját teendőiket 
látják a programban, az admin látja az összes teendőt, illetve tudja azokat módosítani 
és tud újakat hozzáadni. Egy bejegyzés tartalmazza a teendő színét, leírását vagy 
megnevezését, a hozzá tartozó alkalmazott nevét, illetve határidőt (óra:perc), 
amikorra el kell végezni a teendőt. A bejegyzések rendezhetők a teendő neve vagy 
leírása alapján, a teendő színe alapján, a hozzáadás sorrendje alapján, az alkalmazott 
neve alapján, vagy a határidő alapján.
