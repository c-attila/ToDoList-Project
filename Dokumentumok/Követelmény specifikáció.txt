-----Követelmény specifikáció-----


1. Bevezetés
A vállalatom munkagépek üzemeltetésével és karbantartásával foglalkozik.
30 embert foglalkoztatok. Ez a 30 ember 10 különböző feladatot lát el és ezen 
felül is van, hogy 2-3 plusz feladat kerül be a teendők közé. Külön emberek 
foglalkoznak a gépek kezelésével, külön emberek a karbantartással és van 
néhány diszpécserünk is. Nekem is rengeteg teendőm van nap mint nap. Szóval 
elég nehéz fejben tartani kinek milyen feladatot osztottam ki. És van hogy 
ezek a feladatok a nap folyamán megváltoznak és külön kell felkeressem az 
alkalmazottat ez ügyben. Éppen ezért szükségünk lenne egy olyan rendszerre, 
amely megkönnyíti ezen teendők menedzselését. Egy to-do listát kezelő programra
lenne szükségünk, hogy jobban és hatékonyabban tudjuk végezni és kezelni a 
tennivalóinkat. Ez egy olyan eszköz kell legyen, ami nagyban növeli a produktivitásunkat
és a munkavégzésünk hatásfokát.

2. Jelenlegi helyzet
Jelenleg reggel tartunk egy megbeszélést, ahol megbeszéljük, hogy ki mit fog 
csinálni. Ez a folyamat kapásból fél órát vesz igénybe. Emellett számomra a 
megbeszélés előtt külön kell egy órát eltöltenem a feladatok kiszervezésével.
Valamint azt is ki kell találnom, hogy melyik munkát osztom ki hamarabb, mivel 
az a fél óra előny is sokat számít. A reggeli megbeszélés után mindenki elmegy 
a dolgára. Az alkalmazottaknak könnyű dolguk van, mert csak a saját feladatukat 
kell fejben tartaniuk. Ellenben nekem, a vezetőnek, minden feladatot fejben 
kell tartanom. Van, hogy a megbeszélés után jut eszembe valami, ilyenkor ha 
szerencsém van, akkor személyesen meg tudom beszélni az alkalmazottal, de 
sokszor ezt sms-ben kell megtegyem, és hát az sms nem a legolcsóbb szolgáltatás.
A feladatok fejben tartásához van egy nagyon jó jegyzetfüzetem. Vagyis addig 
volt jó, amíg el nem telt egy hónap. Mára már semmit sem találok meg benne, 
kész káosz az egész.

3. Vágyálomrendszer
Egy olyan rendszert szeretnék, amelyben kiszervezhetők az aznapi teendők, 
melyek napközben módosíthatók. Fontos lenne, hogy legyen mobilos hozzáférés 
a rendszerhez.

4. Jelenlegi üzleti folyamatok
A program még nem létezik, ezért a teendőinket fejben, illetve papíron tartjuk 
számon, ami nem praktikus és egy kényelmetlen megoldás is. A jelenlegi folyamatban
a megbeszélés előtt, illetve alatta egy papírra leírom valamilyen sorrendben 
(fontosság szerint vagy véletlenszerűen, ahogy eszembe jut), hogy mik a teendőink
és, ha az egyiket elvégeztük, akkor azt kihúzom vagy kipipálom. Újat beszúrni 
nincs lehetőség, legfeljebb a lista végére. Módosítani ugyancsak nehézkes.

5. Igényelt üzleti folyamatok
A megrendelő igénye szerint a folyamatok úgy alakulnának át, hogy az számukra 
megkönnyítené a munkát és hasznos időt szabadítana fel.
A programban nyilvántartott teendőket bárki megtekinthetné, így az alkalmazottak 
a nap folyamán bármikor megnézhetnék a saját vagy mások reggeli megbeszélésen 
kiosztott vagy később kiírt teendőit, és nem kellene megkeresniük engem, hogy egy 
feladat kiírásra került-e már, vagy éppen kié az a feladat. Emellett az alkalmazottak 
jelezni tudnák, hogy a teendőiket elvégezték, így a reggeli megbeszélés előtt már 
láthatnám, hogy mely elvégzett feladatokra lehet építeni a nap folyamán. Rögtön 
láthatnám, ha valamelyik teendő határidőre nem készült el, a megbeszélésen így arra 
is juthatna idő, hogy átbeszéljük ilyen esetekben, mi is volt a gond vagy nehézség, 
nem pedig az adminisztratív feladatok vennék el az időnket.
